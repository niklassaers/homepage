---
title: Rejseberetning fra Christina og Niklas i Hong Kong og Sydney
author: christina
layout: post
permalink: /archives/2010/11/06/rejseberetning-fra-christina-og-niklas-i-hong-kong-og-sydney/
categories:
  - In Danish
  - Travel
---
<p>Kære alle</p>
<p>Her kommer en rejseberetning fra Hong Kong og Sydney:</p>
<p>Niklas og min månedslange ferie begyndte i søndags (den 31. oktober) med, at<br />
vi kl. 9 om morgenen tog en taxi til Esbjerg Banegård, så vi nåede toget i<br />
god tid. Efter de obligatoriske forsinkelser fra DSB pga. sporarbejde og<br />
andre forhindringer, nåede vi kun 30 min forsinket frem til Kastrup<br />
Lufthavn, hvor vi skulle med flyet til Hong Kong via en mellemlanding i<br />
London.</p>
<p>Flyveturen forløb fint, selvom det var en laaang tur, men jeg fik set et par<br />
film, samt afprøvet diverse måder, man kan sidde og ligge i et flysæde på<br />
Economyclass.</p>
<p>Undervejs havde jeg også bemærket, at min krop som sædvanlig i begyndelsen<br />
af mine ferier, havde fået et mindre breakdown, men da dette mere er reglen<br />
end udtagelsen, tænkte jeg ikke nærmere over, at jeg var blevet lidt syg.<br />
Dette skulle jeg imidlertid blive gjort meget opmærksom på ved ankomsten til<br />
Hong Kong.</p>
<p>I Hong Kong hersker der nemlig lov og orden, og tilsyneladende er der et<br />
departement for selv vanding af træer og endda de mindste skrænter har fået<br />
en gul plade med et registreringsnummer. På samme måde bliver de indrejsende<br />
personers helbred tjekket nidkært, hvilket i første omgang sikres ved<br />
varme/feber detektor, der ved varmeskanning viser, hvis der er nogle<br />
personer, der har feber, når de ankommer til landet. Dette vidste jeg<br />
imidlertid ikke, så stor var min forundring, da jeg på vej fra flyet ind i<br />
Hong Kongs lufthavn bliver stoppet af en mand i kittel og med maske for<br />
ansigtet, der insisterer på at måle min temperatur i ørene. Han konstaterer,<br />
at jeg har feber (hele 37,8) og derfor ikke uden videre kan tillades adgang<br />
til Hong Kong i tilfælde af smittefare. Jeg beordres straks at tage en<br />
ansigtsmaske på, og følge med en sygeplejerske. Det viser sig, at jeg skal<br />
tale med en læge og jeg skal svare på en masse spørgsmål, så de kan få<br />
udfyldt nogle papirer om min sundhedstilstand. Heldigvis klarer jeg frisag,<br />
og får lov til at rejse ind i landet sammen med Niklas.</p>
<p>Faktisk nærer jeg en stor respekt for effektiviteten i Hong Kong lufthavn og<br />
Hong Kong generelt, og når man tænker tilbage på, at det var i Hong Kong, at<br />
Sars epidemien først brød ud i november 2002 og i løbet af kort tid dræbte 3<br />
civile samt en læge, forstår man godt, at de med alle midler forsøger at<br />
undgå en epidemi igen. Fodring og kontakt med frie fugle er derfor forbudt.<br />
Et påbud jeg imidlertid ikke kunne holde, men jeg blev da heldigvis ikke<br />
pågrebet og sat bag lås og slå for at fodre en gråspurv med kage på en cafe<br />
J</p>
<p>Bortset fra en lidt skrantede helbredstilstand, (der også fik medført, at<br />
den mand som skulle tjekke mit pas samt indrejsepapirer til Sydney tre gange<br />
spurgte mig, om jeg havde tuberkulose!) har Niklas og jeg indtil videre haft<br />
en fin ferie med mange gode og spændende oplevelser.</p>
<p>I Hong Kong nåede vi bl.a. i zoologisk og botanisk have, hvor dyrene til min<br />
store glæde havde det rigtig godt, og der var ansat adskillige personer til<br />
at passe dem. Desuden var der gratis adgang som et tilbud fra offentligheden<br />
til alle indbyggere og besøgende i Hong Kong. Måske Kultur og Fritid i<br />
Esbjerg Kommune også skal varetage en zoo på et tidspunkt? I så melder jeg<br />
mig frivilligt til at passe dyrene <img src='http://blog.saers.com/wp-includes/images/smilies/icon_biggrin.gif' alt=':D' class='wp-smiley' /> </p>
<p>Tirsdag nåede Niklas og jeg også at tage bjergtoget op til The Peak, som er<br />
det højeste punkt i Hong Kong med en fantastisk udsigt, og dejlig ren luft,<br />
som en kærkommen afveksling til Hong Kongs hektiske byliv med meget bilos.<br />
Derudover var vi på markedet for at købe kopitasker, hvor det var<br />
obligatorisk at prutte om prisen, som det i øvrigt lykkedes mig at få ned<br />
med 50 %.</p>
<p>I onsdags skulle vi have været en tur ud til en lille fiskerlandsby, men<br />
Niklas have glemt at trykke på gem på sin Iphones alarmklokke, så vi vågnede<br />
først omkring 10.30, da rengøringsdamerne forsøgte at komme ind på vores<br />
hotelværelse. En hurtig ændring i planerne og vi tog i stedet af sted til<br />
Hong Kong Heritage Museum, der helt klart også var et besøg værd. Aftenen<br />
gik med galopløb på Sha Tin væddeløbsbane i selskab med Markus, en af Niklas<br />
mange fætre, der i øjeblikket er i Hong Kong for at skrive på et ph.d.<br />
projekt. Jeg lod være med at spille på nogle af hestene, men det var et<br />
spændende studie at iagttage adfærden hos de personer, som gik op i<br />
væddeløbet med liv og sjæl. Der er en helt speciel stemning før et løb går i<br />
gang og hestene er kommet på plads i startboksene. Ved flere af løbene måtte<br />
der desuden målfoto til for at afgøre hvilken hest, der havde været et<br />
mulehår længst fremme over målstregen.</p>
<p>Dagen efter, i torsdags, gik rejsen sidst på dagen til Sydney. Først nåede<br />
vi dog at strække benene i Kowloon park, selv om det begyndte at regne, så<br />
det var en lidt blandet fornøjelse. Desuden tankede vi op på Pacific Coffee<br />
Company, der er et af de få steder i Hong Kong, der serverer almindelige<br />
vestlige sandwichs, kage, og drikkevarer.</p>
<p>Jeg mærker en tydelig uoverensstemmelse mellem min egen og kinesernes<br />
definition på mad. Kineserne har tydeligvis et mere bæredygtig og mindre<br />
fremmedgjort forhold til spisningen af det hele på alle dyr. Så man kan både<br />
få serveret fiskehoveder eller kyllinger og ænder mv. med hovederne og alt<br />
skindet på. Eller hvad med indbagte grisetæer og kyllingetæer? Efter et par<br />
mislykkedes forsøg med at spise på lokale asiatiske restauranter, var der<br />
derfor næsten tale om hamstring fra Pacific Coffee Companiet.</p>
<p>Heldigvis går jeg dog en lys fremtid i møde. Her i Sydney kan man nemlig få<br />
almindelig morgenmad, der hverken indeholder risnudler med fiskeboller eller<br />
blodigt og uigenkaldeligt kød. Det eneste kinesiske mad, jeg indtil videre<br />
er blevet glad for er deres the, hvilket i øvrigt er meget heldigt, da the<br />
serveres ved samtlige måltider <img src='http://blog.saers.com/wp-includes/images/smilies/icon_wink.gif' alt=';)' class='wp-smiley' /> </p>
<p>Mht. tidsforskellen mærkes det i øvrigt tydeligt, at der er omkring 10<br />
timers forskel mellem Sydney og Esbjerg. Vi var næsten kommet over vores 7<br />
timers jetlag fra Esbjerg til Hong Kong, da vi i går morges (fredag) ankom<br />
til Sydney og fik lagt endnu tre timer oveni. Fredag bar derfor præg af<br />
træthed, hvilket selvfølgelig også kan skyldes manglen på søvn. Man sover<br />
ikke særlig godt i et tætpakket fly, så det bliver helt sikkert bedre efter<br />
en god nats søvn i en seng.</p>
<p>Vejret i Sydney lever i disse dage ikke op til forventningerne og de lokale<br />
går også rundt og fryser. Normalt plejer der at være omkring 25-26 grader,<br />
men de sidste par dage har der kun været 15-18 grader og regn. I morgen<br />
bliver ikke bedre, men i morgen og mandag skulle der ifølge vejrmeldingerne<br />
blive godt vejr med solskin og 20-25 grader. så det glæder vi os meget til J</p>
<p>På den positive side er vi ikke blevet forbrændt af solen, og der er stadig<br />
rimelig stor sandsynlighed for solskinsvejr langs Great Barrier Reef mellem<br />
Brisbane og Caines.</p>
<p>På trods af manglen på energi i går nåede vi dog alligevel at gå rundt i<br />
Sydney og spadserede i Royal Botanic Gardens samt Hyde Park. Desuden fik vi<br />
set Operahuset og Niklas købte billetter til os til Arabian Nights, som vi<br />
har været inde og se kl. 14 her i eftermiddag. Heldigt at vi kunne få<br />
billetter med så kort frist og det har været en perfekt inde aktivitet på en<br />
regnvejrsdag samt en meget passende ”før” fejring af min 30 års fødselsdag i<br />
morgen J</p>
<p>Mærkeligt at fylde 30, men jeg vænner mig nok til det <img src='http://blog.saers.com/wp-includes/images/smilies/icon_wink.gif' alt=';)' class='wp-smiley' /> </p>
<p>De øvrige aktiviteter i dag har først og fremmest været sightseeing og<br />
shopping. Der er nogle seriøs fede butikker i Sydney, men jeg bliver<br />
desværre nødt til at begrænse mig pga. at det bliver svært at presse flere<br />
ting ned i min kuffert. Niklas fik købt adskillige gadgets i Apple butikken,<br />
mens jeg nøjedes med at købe en Australian Sweatshirt med en kænguru på. Jeg<br />
var dog stærkt fristet til at købe et par rigtig flotte kjoler og nogle seje<br />
sandaler men jeg holder stand endnu.</p>
<p>I morgen er endnu ikke planlagt i nøje detaljer, men en tur til Taronga Zoo<br />
Park for at besøge bl.a. næbdyrene er et kvalificeret bud. En anden mulighed<br />
er vi tager til Ku-Ring-Gai Chase National Park, der skulle have et rigt<br />
dyreliv, her i blandt en koloni af koalaer J</p>
<p>Mandag skal vi skifte til et andet hostel, og derudover besøger vi enten det<br />
store Akvarium eller Australien Museum, som er Australiens største<br />
naturhistoriske museum.</p>
<p>Tirsdag tager vi på en guided udflugt til Blue Mountains, før vi onsdag<br />
morgen atter sætter os ind i et fly og rejser videre til Brisbane.</p>
<p>Jeg har vedlagt nogle billeder til at illustrere rejseberetningen. Og ja –<br />
beklager længden på rejseberetningen, men detaljerigdom er nu engang en del<br />
af min personlighed.</p>
<p>Anden del af rejseberetningen forventes at komme om et par uger, undervejs<br />
mellem Brisbane og Caines.</p>
<p>Jeg håber, at I alle har det godt.</p>
<p>Mange venlige hilsener fra Christina</p>
<p><a href="/wp-content/uploads/Arabian Nights inde i koncertsalen i Operahuset .jpg"><img src="/wp-content/uploads/Arabian Nights inde i koncertsalen i Operahuset .jpg" alt="Arabian Nights inde i koncertsalen i Operahuset"></a><br />
<a href="/wp-content/uploads/Dim Sum, små kinesiske retter.jpg"><img src="/wp-content/uploads/Dim Sum, små kinesiske retter.jpg" alt="Dim Sum, små kinesiske retter"></a><br />
<a href="/wp-content/uploads/Galopløb i Sha Tin.jpg"><img src="/wp-content/uploads/Galopløb i Sha Tin.jpg" alt="Galopløb i Sha Tin"></a><br />
<a href="/wp-content/uploads/Niklas og jeg ved The Peak.jpg"><img src="/wp-content/uploads/Niklas og jeg ved The Peak.jpg" alt="Niklas og jeg ved The Peak"></a><br />
<a href="/wp-content/uploads/Operahuset og Sydney Habour Bridge.jpg"><img src="/wp-content/uploads/Operahuset og Sydney Habour Bridge.jpg" alt="Operahuset og Sydney Habour Bridge"></a><br />
<a href="/wp-content/uploads/Registreringsplade af skråning i Hong Kong.jpg"><img src="/wp-content/uploads/Registreringsplade af skråning i Hong Kong.jpg" alt="Registreringsplade af skråning i Hong Kong"></a><br />
<a href="/wp-content/uploads/Udsigt over Hong Kong fra The Peak.jpg"><img src="/wp-content/uploads/Udsigt over Hong Kong fra The Peak.jpg" alt="Udsigt over Hong Kong fra The Peak"></a><br />
<a href="/wp-content/uploads/Udsigt over Hong Kong ved skumringstid.jpg"><img src="/wp-content/uploads/Udsigt over Hong Kong ved skumringstid.jpg" alt="Udsigt over Hong Kong ved skumringstid"></a><br />
<a href="/wp-content/uploads/på kinesisk restaurant i Hong Kong.jpg"><img src="/wp-content/uploads/på kinesisk restaurant i Hong Kong.jpg" alt="på kinesisk restaurant i Hong Kong"></a></p>
